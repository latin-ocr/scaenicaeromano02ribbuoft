ADDEND A CXVII

est adulescentulus puto nescio quis, quales in palaestra ista
tirocinium insolenter saepe balbutientes ponere solent. et
quamquam verendum vix est, ne perito cuiquam tam inanis
coniectura inposuerit, tamen, ne doctissimi viri auctoritatem
spernere videar, 'breviter quid de Scipione poemate sentiam
exponam. Ac primum paucae illae quae extant (apud Gellium
IV 7 ct Mam-obium Sat. VI 2 et 4) certo testimonio inde
excerptae reliquiae eo inter se plane congruunt, quod et
intra merae narrationis vel descriptionis fines continentur et
eodem metro, quadrato nimirum, comprehensae sunt. est
autem horum versuum ars plane diversa a scaenicorum sep-
tenariorum licentia. nam neque solutas arseos quae vulgo
dicitur syllabas neque vocabulorum mensuras, quae in scaena
regnant, in illis offendas et Graecanica diligentia servatos
plerumque saltem in sedibus inparibus puros trochaeos re-
perias. atque ad eandem normam (quam raro soluta arsi
non mutari sentio) Epicharmi quoque Enniani numeri videntur
excussi fuisse. unicum vero frustulum illud, de cuius genuina
forma totiens inter doctos dubitatum est, dubitari certe non
debebat quin unius continui, non plurium versuum sit. testa-
tur enim ipse Servius ad Aen. XI 601: ‘est autem versus
Ennianus vituperatus a Lucilio dicente per irrisionem, eum
debuisse dicere horret ez} alyet'. qui in quo saturarum libro
exemplo illo usus sit, testatur nemo. quae cum ita sint,
manifestos in hoc quoque frusto retineo trochaeos, cumque
Vergilium his ‘ferreus hastis Horret ager' Enniana imitatum
esse adnotet Macrobius, septenarium Rudini poetae hunc
fuisse conicio:
sparsus hastis longis campus splendet horret (ferreus)

quem Lucilius in librorum XXVI—XXIX aliquo sic in exitu
perverterit, ut scribi iuberet horret (1199ιέ ferrcus. nam asyn-
deton verborum notum est quam vetustis poetis sollemne
fuerit, sparsus autem et numeros puriores et sermonem con-
cinniorem reddit. displicuerunt Lucilio singuli pedes trochaici.

Accedit quod Suidae quoque s. v. ’Έννιος verba haec
Σκιπίωνα γαρ ᾄδων καὶ ἐπὶ μέγα ἐξᾶραι τὸν ἄνδρα βουλόμε-
νός φησι μόνον ἂν ΓΌμηρον ἐπαξίους ἐπαίνους εἰπεῖν

